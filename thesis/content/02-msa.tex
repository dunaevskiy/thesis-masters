\chapter{Obecný úvod do architektury mikroslužeb}\label{ch:msa-intro}

\chaptersummary{
   \begin{ul}
      \item obecné informace o architektuře a proč je důležitá,
      \item porovnání vybraných architektur – \g{MSA}, \g{MA} a \g{SOA},
      \item typy dekompozice specifikace na \g{MSA} architekturu,
      \item komunikace mezi mikroslužbami a řešení závislostí,
      \item testování a validace mikroslužeb,
      \item nasazení mikroslužeb na server a základní monitorování,
      \item krátký úvod do služeb na straně webového klienta.
   \end{ul}
}


Softwarovou architekturu jako pojem je těžké exaktně definovat, každý vývojář k ní může přistupovat a vnímat jinak.
Obecně může být popsána jako jistý řád a pravidla, vzniklá následkem mnoha rozhodnutí v průběhu analýzy a vývoje produktu.
Veškerý následující rozvoj by se měl striktně řídit těmito pravidly, aby umožnil vznik dlouhodobě udržovatelného výsledku~\cite{softarch}.

Vývoj softwaru bez architektury nebo s nepřesně definovanou osnovou může být přínosný v krátkodobé perspektivě nebo z hlediska šetření počátečních nákladů na čas a finanční složky~\cite{softarch}.
V případě dlouhodobého projektu to však může znamenat hromadění technického dluhu~\cite{archoworthit}.
Dle článku~\cite{archoworthit} přínos architektury lze vizuálně znázornit grafem~\ref{fig:architecture-line}, kde je uvedena kumulativní funkcionalita v závislosti čase spotřebovaným projektem.
Používání architektury ze začátku způsobuje zpomalení vývoje, ale od jisté hranice výhody se stává přínosnou a urychluje rozvoj.
Tento předpoklad však funguje pouze v případě, že se jedná o dobře zvolenou a popsanou architekturu (v textové nebo diagramové podobě), která má pozitivní vliv a je dostatečně ohebná~\cite{archoworthit}.


\begin{figure}[htbp]
   \centering
   \includegraphics[max width=\textwidth]{assets/architecture-line}
   \caption[Bod přínosu dodržování architektury]{Bod přínosu dodržování architektury~\cite{archoworthit}}\label{fig:architecture-line}
\end{figure}


Ačkoliv neexistuje přesná definice architektury obecně, existují detailněji popsané typy architektur, které jsou vhodné pro vývoj aplikací.
Jejich volba a případná adaptace vyžaduje pochopení konečného cíle požadovaného výsledku~\cite{softarch}.
V návaznosti na zadání diplomové práce v dané kapitole bude popisována především \g{MSA} a bude porovnávána s jinými architekturami, které by ji potenciálně mohly nahradit.
Tyto vybrané architektury – \g{MA}, \g{SOA}\footnote{též architektura orientovaná na služby}, \g{SA} – budou zkoumány vzhledem k přístupu k určitým aspektům, poskytovaným možnostem a výhodám a nevýhodám vůči \g{MSA}.
Vzhledem k dříve použitému jazyku TypeScript/JavaScript budou i srovnání zaměřeno na tento jazyk, případně Node.js prostředí.


Než se začne s konkrétním porovnáním, je třeba definovat jeden společný pojem všech 3 architektur – službu.
Služba v této práci je chápána jako atomicky fungující celek, z~větší části nezávislý na ostatních – soustředí se na konkrétní funkcionalitě (nebo skupině funkcionalit), má přístup k databázovému úložišti a veškerá komunikace probíhá přes striktně definované rozhraní (vizualizaci takové služby je možné vidět na~obrázku~\ref{fig:service-abstract}).
Může fungovat jako celek poskytující, přijímající a zpracovávající nebo předávající datové zprávy.
Jakýkoliv jiný vliv, než přes dohodnuté rozhraní, je ignorován a musí být ideálně eliminován.
Rozhraní takové služby může být popsáno s pomocí samostatné dokumentace nebo dokumentovaného kódu.


\begin{figure}[htbp]
   \centering
   \includegraphics[max width=\textwidth]{assets/service}
   \caption{Abstraktní znázornění služby}\label{fig:service-abstract}
\end{figure}


Kvůli nejednoznačnosti pojmu \enquote{architektura} nejspíš existuje nespočetné množství modifikací a adaptací výše uvedených architektur (\g{MA}, \g{SOA}, \g{MSA}, \g{SA}), proto se bude předpokládat, že se jedná o takto definované instance:

\begin{dl}
   \item[\g{MA}] – jednoprocesový program atomické povahy – nelze z něho jednoduše vyčlenit funkční celky, které by se daly beze změn využívat v jiných programech.
   Obsahuje globální jednorázové připojení k datovému zdroji, které se provádí během startu.
   Takový program je sám o sobě službou.
   \item[\g{SOA}] – jednoprocesový program s interním rozdělením na služby, které mezi sebou komunikují s pomocí zpráv přímo s využitím vyčleněného rozhraní nebo přes \g{ESB} – sběrnicí určenou pro centralizaci komunikace mezi službami.
   Vazba na datový zdroje může, ale nemusí být jedna (každá služba může mít samostatné připojení).
   \item[\g{MSA}] – několikaprocesový systém služeb (každá služba má právě jeden proces) organizovaný do větší interně kompatibilní struktury.
   \item[\g{SA}] – architektura aplikace, která postrádá kontinuálně běžící serverový proces a je pouze rozmístěna na \g{FaaS} řešení.
   Jinými slovy funkcionalita není spuštěna v nepřerušovaném prostředí (jako démon), ale je dostupná na požádání.
   Během uživatelského dotazu je vytvořena potřebná instance aplikace, případně navázáno databázové spojení, vykonán požadavek a následně je instance odstraněna.
\end{dl}

\newpage

\input{content/02/arch-compare.tex}
\input{content/02/model-of-world.tex}
\input{content/02/decomposition.tex}
\input{content/02/dependencies-and-communication.tex}
\input{content/02/testing.tex}
\input{content/02/deployment.tex}
\input{content/02/monitoring.tex}
\input{content/02/client.tex}
