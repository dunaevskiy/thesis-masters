\section{Využití MSA pro modelování světa}\label{sec:msa-model-of-world}

Pro člověka nejspíš neexistuje nic přirozenějšího, než prostředí, ve kterém se pohybuje a kterému rozumí – od osobních věcí a procesů, jež musí vykonávat, až po strukturu jeho okolí – město, stát, planeta, sociální vztahy, komunikace s lidmi.

Všechny tyto činnosti můžeme popsat pomocí subjektů – samostatných účastníků procesů, rozhraní, které poskytují pro komunikaci, a zpráv\footnote{Zprávou se rozumí informace poskytnutá v samostatné struktuře – například věta nebo formát typu \g{JSON}}, jež se předávají v rámci komunikace.
Každý subjekt je skupinou izolovaných funkcí s různě komplikovanou sadou komunikačních kanálů.
Může mít svoje potřeby a vytvářet podněty pro ostatní subjekty.
Ne každý subjekt je schopen zpracovávat veškerou informaci, která k němu přichází od jiných subjektů.

Daný koncept naprosto přesně napodobuje \g{MSA}.
Jednotlivé subjekty jsou mikroslužby, mají vlastní rozhraní a vysílají informace v přesně definovaných strukturách.
Mohou existovat samostatně, i když jejich smysl existence nemusí existovat.
Zároveň jsou schopny zachytit a zpracovat zprávy, které byly určeny pro jejich použití a formát kterých je popsaný ve vnitřní logice.

V případě mírného zjednodušení se můžeme dostat ke konceptu \g{SOA}.
Subjekty zachovávají způsob komunikace s pomocí zpráv, ale již nejsou samostatní, potenciálně fungující celky, nýbrž moduly jednoho většího bloku.
Komunikace u takové architektury může být centrálně řízena \g{ESB}~\cite{soavsmsa}.

Monolitní architektura v porovnání se \g{SOA} zjednodušuje i samotné rozdělení do modulů.
Stále se jedná o samostatně fungující celek, ale vnitřní struktura už postrádá moduly s odděleným rozhraním komunikace s využitím zpráv.
V rámci modelování světa se dá představit jako interně nedělitelný celek, který pouze poskytuje rozhraní pro~komunikaci, tudíž je to subjekt a v rámci \g{MSA} může představovat mikroslužbu.

Na základě výše uvedených informací by logicky bylo nejjednodušší vždy vytvářet pouze \g{MSA} architekturu, protože je pro pochopení nejsnazší kvůli zkušenostem z každodenního života.
Každý subjekt má svoje potřeby (potřeba vytvořit zprávu, potřeba zpracovat příchozí právu) a o zbylé aspekty se nestará.
Problém nastává kvůli komplexnosti takového konceptu.
Jakékoliv rozdělení celku implicitně předpokládá nové náklady pro definování komunikace, které jsou náročné pro představu.
Proto může být nejvýhodnější začínat s architekturou předpokládající nejvíc redukovaným rozdělením – monolitem – a dle potřeby měnit hloubku rozdělení.

Navíc při detailním zkoumání ve všech výše uvedených architekturách se dá vypozorovat rekurzivita.
Monolitická aplikace, nebo \g{SOA} aplikace může tvořit mikroslužbu v~rámci \g{MSA}.
\g{MSA} aplikace může tvořit mikroslužbu jiné \g{MSA} a fungovat jako monolit pro ostatní.
